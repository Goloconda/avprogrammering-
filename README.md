## En open source roman om avprogrammering
Det är fritt fram att kommentera, redigera, läsa. 
Om jag får feeling kommer jag redigera romanen, alla förändringar kan granskas av alla. En helt öppen process. 

Romanen handlar om Siri som en natt reser sig ur sängen där hennes make Pastorn sover. De lever i en sluten sekt, Siri har ingen aning om hur livet utanför den strikt kontrollerade församlingen ser ut eller fungerar. Hon stjäl allt ur församlingens kassaskåp och ger sig iväg i en röd Fiat. 
Siris mål är att avprogrammera sig själv. Motståndet består i sjäva tron, den är djupt rotad, sammanväxt med själva jaget. 
Ska Siri överleva? 
Avprogrammeringen genomförs i samspel med en pratande katt i ett förfallet ödetorp i en skog. Grannen Gädd-Jan dyker upp och får en central roll.  



